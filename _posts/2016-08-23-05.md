---
layout: default
title: Vestavěné systémy
---

# Vestavěné systémy

Vestavěný systém je kombinace hardwaru a softwaru, jejímž smyslem je řídit externí proces, zařízení nebo systém. Jedná se o počítač zabudováný do systému, ale pro uživatele  není jako počítač viditelný -- **uživatel by neměl tušit, že pracuje s počítačem**. Hlavní interakce však nemusí být s člověkem *(čidla pro snímání větrného prostředí, apod.)*
Často jsou **navrženy tak, aby fungovaly i bez zásahu člověka**.

Obvykle mají jeden program pro celý život.

## Mikroprocesory (μP)

Základní procesorová jednotka na čipu. **Jsou vhodné pro zpracování informací a dat**.

![struktura mikroprocesoru](http://szz.g6.cz/lib/exe/fetch.php?cache=&media=temata:05-vestavene_systemy:mikroprocesor.png)

## Mikropočítače (μC)

**μP s příslušnými podpůrnými obvody** *(periferní I/O a paměť)*. Při malém počtu I/O obvodů se nazývá ***mikrokontrolér***. **Jsou vhodné k řízení vnějších zařízení**.

![struktura mikropočítače](http://szz.g6.cz/lib/exe/fetch.php?media=temata:05-vestavene_systemy:mikrokontroler.png)

### Dělení podle typů architektur:

1) **CISC**

  - **velké množství instrukcí**
  - jednoduše se programuje
  - dnes už ztrácí na významu

2) **RISC**

  - **jednodušší instrukční soubor** -- 2 základní instrukce pro paměťové operandy `LOAD` a `STORE`
  - větší výpočetní výkon za nižší cenu


1) **Harvardská architektura**

  - **oddělený paměťový prostor pro program a pro data** -- program je konstantní *(ROM, nevolatilní)* a mění se jen data *(RAM, volatilní)*

  - u klasických PC vymizela, používá se pouze u μP

2) **Von Neumannova architektura**

  - **program i data ve stejném adresovém prostoru** -- přívětivé pro programátora. Nemusí uvažovat, na co použít ROM nebo RAM.

## Periférie

- **Čítač** -- speciální registr, který zvyšuje svoji hodnotu při každé periodě hodinového signálu
- **Časovač** -- **čítač**, jehož čas je zvyšován hodinovým signálem
- **Jednotka záchytu hrany** - k určování času událostí
- **Generátor hodin** -- k synchronizaci bloků vestavěného systému
- **Watchdog** -- prostředek zvyšující odolnost proti poruchám systému; pokud dojde k přetečení jeho čítače, systém se restartuje
- **RTC modul** -- uchovává aktuální reálný čas
- **Klávesnice**

## Sériové rozhraní

Bity jsou přenášeny po **jediném vodiči** jeden za druhým. Z toho důvodu je potřeba jednoznačně určit, ve kterém okamžiku je na datovém vodiči hodnota kterého bitu.

Existují 2 základní principy:

1) **Synchronní sériový přenos** -- spolu s daty se přenáší také hodinový signál *(v celé soustavě jen jeden zdroj signálu)*, určující, kdy se objeví další bit na datovém vodiči nebo kdy je možné bezpečně sejmout hodnotu z datového vodiče.

2) **Asynchronní sériový přenos** -- Hodinový signál se nepřenáší, ale přijímač si ho generuje sám. Je potřeba zajistit, aby přijímač a vysílač běželi na stejné frekvenci a měli stejnou fázi. Synchronizace se vykoná předem dohodnutou změnou úrovně na datovém vodiči.

  - **Princip:** Vodič je v klidovém stavu, přenos je zahájen změnou klidového stavu, předem dané délky tzv. *start bit*), poté jsou posílána samotná data. Na konci přeneseného slova následuje volitelný paritní součet a ukončení přenosu *(stop bit)*. Celému přenosu říkáme **rámec** *(frame)*.

      ![rámec](http://szz.g6.cz/lib/exe/fetch.php?w=600&media=temata:05-vestavene_systemy:frame.jpg)

### SCI (Serial Communication Interface)

**Asynchronní sériové rozhraní**. Systém tvoří **generátor hodinového signálu**, **modul vysílače**, **modul přijímače** a podpůrné obvody.

Výstup vysílače je na vodiči označený jako `TxD` *(transmit data)* a vstup jako `RxD` *(receive data)*. Hodinový signál je **společný pro přijímač a vysílač**.

Pro programátora jsou podstatné registry SCI: datové, konfigurační a stavové.

### SPI (Serial Peripheral Interface)

**Synchronní sériové rozhraní**. Původně určené k připojování a komunikací s periferními zařízeními. Rozhraní je **fullduplex** *(probíhá zároveň přenost oběma směry)*.

2 režimy zařízení připojených přes SPI:

1) **master** -- generuje synchronizační hodinový signál, inicializuje a řídí komunikaci

2) **slave** -- obvykle periferie, se kterými master komunikuje

![spi master/slave](http://www.corelis.com/images/screenshots/spi-multipleslaves.jpg)

### IIC (I$$ ^2 $$C)

**Synchronní sériové rozhraní**. Hlavním cílem je jednoduchá a levná implementace. Protokol typu master/slave komunikující halfduplex. Ke sběrnici IIC je možné připojit až 127 zařízení slave.

Tvoří ho jeden **datový vodič** *(SDA)* a jeden **vodič pro přenos synchronizačního signálu** *(SCL)*.

![iic](http://www.totalphase.com/support/article_attachments/200093557/i2c-diagram.png)

## Analogově-číslicový převodník

**Převádí analogový vstup na číslicový výstup**. Analogový vstup představují signály ze spojitých snímačů *(teplota, tlak, osvětlení,…)*.

![značka AD převodníku](https://upload.wikimedia.org/wikipedia/commons/f/f0/ADC_Symbol.svg)

Typicky má 3 části:

1) **dolnopropustní filtr**

2) **track/hold** -- obvod uchovávající hodnotu sledované veličiny během převodu signálu

3) **AD převodník**

Podle Shanonova vzorkovacího teorému musí být **kmitočet AD převodníku** alespoň **2× větši než největší kmitočet ve vzorkovaném analogovém signálu**. Jinak může dojít k *aliasingu* *(nenávratné zkreslení signálu)*.

![aliasing](https://uvicaudio.files.wordpress.com/2014/10/aliasing_effects.gif?w=558)
