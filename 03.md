# Sekvenční logické obvody

Skládají se ze dvou částí -- **kombinační** a **paměťové**. Hodnoty výstupu jsou funkcí **současných i minulých** hodnot vstupu. **Mají zpětnou vazbu**. Pamatují sí vnitřní *(současný)* stav *(present state)*.

![struktura sekvenčních logických obvodů](http://szz.g6.cz/lib/exe/fetch.php?cache=&media=temata:03-sekvencni_obvody:sekv_init.jpg)

### Kombinační část

Dva přístupy k návrhu sekvenčních obvodů:

1) Mealyho -- výstup je závislý na vstupních i vnitřních proměnných
2) Moorův -- výstup je přímým obrazem stavu vntřních proměnných

#### Asynchronní

1) Fundamentální mód činnosti:

 **Vstupní proměnné musí být stabilní po jistou dobu**. V jednom okamžiku **se může měnit hodnota pouze na jednom vstupu**, a musí se počkat na ustálení zpětných vazeb.
 
2) Pulsní režim:

**Vstupní proměnné jsou aktivní jen po dobu pulsu**. Jen jeden puls může být aktivován na vstupu v daný okamžik.

#### Synchronní

Činnost je řízená tzv. *hodinovými signály*.

### Paměťová část

Tvořena kombinačním obvodem, ve kterém byla zavedena zpětná vazba -- bistabilní klopný obvod. Bere informaci ze vstupu a uchovává ji, i když vstupní informace zmizí.


## Klopné obvody

Přepínají se mezi dvěmi stavy.

### Astabilní

Mezi stavy se překlápí sám. Generuje tzv. *periodický obdélníkový signál*.

*Princip: Jeden z tranzistorů má o maličko nižší potřebné napětí na bázi, aby se otevřel -- tzn. na začátku se jeden tranzistor (řekněme Q1) otevře dřív. V tu chvíli se C1 začíná vybíjet a C2 naopak nabíjet. Jakmile se C1 vybije, otočí se na něm polarita a nabíjí se opačným směrem. To způsobí napětí na Q2, který se následně otevře, což zařídí vybíjení C2 a následné uzavření Q1. V tu chvíli se proces se otáčí.* 

![astabilní klopný obvod](https://upload.wikimedia.org/wikipedia/commons/6/6a/Transistor_Multivibrator.svg)

[ukázka](http://www.falstad.com/circuit/e-multivib-a.html)

### Monostabilní

Má jeden stabilní stav, pro přechod do druhého je potřeba jej *nakopnout*, po čase se zase vrátí zpět do stabilního stavu. 

![monostabilní klopný obvod](https://upload.wikimedia.org/wikipedia/commons/5/59/Transistor_Monostable.svg)

[ukázka](http://www.falstad.com/circuit/e-multivib-mono.html)

### Bistabilní (Flip-Flop)

Má oba stavy stabilní, pro přechod je potřeba do něj *kopnout* vždy. Lze jej tedy použít jako jednoduchou paměť.

![monostabilní klopný obvod](https://upload.wikimedia.org/wikipedia/commons/9/98/Transistor_Bistable.svg)

[ukázka](http://www.falstad.com/circuit/e-multivib-bi.html)

### RS (Reset / Set)

| R | S | Akce         | Q       | Qnext |
| - | - | ------------ | ------- | ----- |
| 0 | 0 | Ponechá stav | Qprev   | Q     |
| 0 | 1 | Set          | 0       | 1     |
| 1 | 0 | Reset        | 1       | 0     |
| 1 | 1 | Nedefinovaný stav              |

[ukázka](http://www.falstad.com/circuit/e-nandff.html)

### T (Toggle)

| T | Q |Akce          | Qnext |
| - | - |------------- |------ |
| 0 | 0 | Ponechá stav | 0     |
| 0 | 1 | Ponechá stav | 1     |
| 1 | 0 | Přepnutí     | 0     |
| 1 | 1 | Přepnutí     | 0     |

### JK

Kombinace RS a T klopného obvodu -- odstraňuje nedefinovaný stav u RS, při kterém se chová jako T klopný obvod.

| T | K |Akce          | Qnext  |
| - | - |------------- |------  |
| 0 | 0 | Ponechá stav | Qprev  |
| 0 | 1 | Reset        | 0      |
| 1 | 0 | Set          | 1      |
| 1 | 1 | Přepnutí     | !Qprev |

[ukázka](http://www.falstad.com/circuit/e-jkff.htmll)

### D

Data -- pokud má při impulzu hodin vstup D hodnotu 1, nastaví se stav klopného obvodu na 1. Totéž pro hodnotu 0. Bez impulzu hodin stav vstup D ignoruje a pamatuje si předchozí stav.

| Hodiny | D | Q     |
| ------ | - | ----- |
| 1      | 0 | 0     |
| 1      | 1 | 1     |
| 0      |   | Qprev |

[ukázka](http://www.falstad.com/circuit/e-edgedff.html)

## Čítače

Řada D klopných obvodů které mají vždy svůj invertovaný výstup připojený na svůj vlastní vstup, a jako vstup hodin používají výstup předchozího klopného obvodu (kromě prvního, ten má normální hodinový vstup).

![tříbitový binární sčítač](http://www.eecs.tufts.edu/~dsculley/tutorial/flopsandcounters/rippleCounter.jpg)

Kromě binárního čítače fungují také jako děličky frekvencí.

K implementaci lze použít i [JK klopné obvody](http://www.falstad.com/circuit/e-counter.html).

## Registry

D klopné obvody se společnými hodinami.

- Paralelní -- paralelně zapojené
- Posuvný -- za sebou zapojené. Při zapojení posledního negovaného výstupu na první vstup dostaneme čítač.

## Stavové automaty

Sekvenční automat je šestice *A =(X, Y, Q, q0, P, V)* kde:

- *X* je vstupní abeceda *(množina hodnot vstupního vektoru)*
- *Y* je výstupní abeceda *(množina hodnot výstupního vektoru)*
- *Q* je vnitřní abeceda *(množina hodnot vektoru vnitřního stavu)*
- *q0* je podmnožinou Q, je to počáteční stav, ze kterého se vždy startuje
- *P* je přechodová funkce, která některým dvojicím z `X * Q` přirazuje prvek z Q a platí `q_(i+1) = P(x_i,q_i)`, pro *i = 0,1,2,…,n*
- *V* je výstupní funkce, která některým dvojicím z `X * Q` přirazuje prvek z *Y*.

Reprezentují se pomocí pravdivostních tabulek nebo grafů přechodů.
V programovacích jazycích se implementují pomocí `switch`e a cyklů `while`, `for`.

